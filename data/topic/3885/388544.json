{"id":388544,"avatar":"//lain.bgm.tv/pic/user/m/000/68/35/683511.jpg","floor":"#1","group":"班固米诗社","groupHref":"/group/poetry","groupThumb":"//lain.bgm.tv/pic/icon/m/000/00/45/4579.jpg?r=1647012657","message":"前人论诗，至矣备矣。于诗之道，则曰：“诗三百，一言以蔽之，曰：‘思无邪’。”于诗之性，则曰：“诗者，志之所之也，在心为志，发言为诗。”于诗之用，则曰：“诗可以兴，可以观，可以群，可以怨。”于诗之教，则曰：“温柔敦厚，诗教也，故诗之失愚。其为人也，温柔敦厚而不愚，则深于诗者也。”于诗之法，则曰：“赋、比、兴。”于诗之本，则曰：“诗者：根情、苗言、华声、实义。”于诗之悟，则曰：“禅必深造而后能悟，诗虽悟后，仍须深造。”铭此数语，质诸往哲。琢之磨之，可以攻玉；涵之泳之，庶几成器。 ","time":"2023-10-14 16:07","title":"【转载诗评】《无邪堂诗话》广东.陈伟（节选）","userId":"683511","userName":"平沢jin","userSign":"(在海月的虚空中，纵身飞过秋凉的时鸟 ... ... ... ... .)"}